Gizlilik ve Güvenlik tamalı Eğitim Portalı (5-6. Sınıf Seviyesi)

Bu proje, ortaokul 5-6. sınıf düzeyindeki öğrencilerin BT ve Yazılım dersi kapsamında Gizlilik ve Güvenlik konularını uygulamalı olarak deneyimlemeleri için geliştirilmiş web tabanlı bir eğitim simülasyonudur.

Projenin Amacı

Öğrencilere teorik bilgi vermek yerine, gerçek hayatta karşılaşabilecekleri siber tehditleri (Oltalama, Zayıf Şifreleme, Kişisel Veri İhlali) kontrollü bir ortamda "yaşatarak" kalıcı bir farkındalık oluşturmaktır.
Öne Çıkan Özellikler
1. Sosyal Mühendislik Simülasyonu 

Giriş sayfasında öğrencilerden sahte bir etkinlik için mail ve şifre istenir. Bu veriler güvenli bir şekilde admin paneline düşer. Dersin sonunda öğrencilere "şifrelerinizi asla güvenmediğiniz sitelere girmeyin" mesajı, kendi verileri üzerinden canlı olarak gösterilir.

2. Etkinlik 1: Gizlilik Matrisi (Sürükle-Bırak)

Öğrenciler; T.C. Kimlik No, ev adresi, sevdiği renk gibi 15 farklı veriyi "Gizli", "Tanıdıklar" ve "Herkese Açık" kategorilerine ayırarak verilerin mahremiyet derecesini öğrenirler.

3. Etkinlik 2: Oltalama (Phishing) 

10 farklı senaryo (sahte kargo mesajı, hediye çeki, banka uyarısı vb.) üzerinden öğrencilerin sahte ve gerçek web sitelerini/maillerini ayırt etme becerisi ölçülür. Yanlış cevaplarda eğitici geri bildirimler anlık olarak sunulur.

4. Etkinlik 3: Kriptografi Yarışı

Sezar şifreleme mantığına dayalı 3 farklı gizli mesajı çözmeye çalışan öğrenciler, hem veri şifrelemenin önemini anlar hem de zamana karşı yarışarak puan kazanır.

5. Öğretmen Kontrol Paneli

    Canlı Veri Takibi: Öğrencilerin girdiği (maskelenmiş) şifrelerin izlenmesi.

    Kilit Sistemi: Tüm sınıfın aynı anda ilerlemesi için etkinliklerin uzaktan açılıp kapatılması.

    Liderlik Tablosu: Rekabetçi öğrenme için anlık puan sıralaması.

Teknik Altyapı

    Backend: PHP 8.x

    Database: MySQL (PDO sürücüsü kullanılarak SQL Injection önlemleri alınmıştır)

    Frontend: HTML5, CSS3, JavaScript (Vanilla JS)

    Session Yönetimi: Kullanıcı oturumları ve güvenlik kontrolleri.
